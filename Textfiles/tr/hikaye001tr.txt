Dangun'un Ortaya Çıkış Hikayesi

	Evvel zaman içinde kalbur saman içinde, gök ülkesinin kralı Hwanin'miş. Hwanin bütün alemi, tüm tanrıların kralı olan tanrı olarak yönetiyormuş.
	Hwanin'in bikaç çocuğu varmış. Çocuklarının arasında Hwanung adında bir oğul varmış ki, hem yakışıklı hemde bilge olduğu için babası onu çok severmiş.
	Hwanung, diğer kardeşlerinin aksine, gök ülkesinden çok insanlar alemiyle ilgileniyormuş. Bu yüzden her fırsatta, aşağıdaki insan alemini izlermiş.
	"Şu aşağıya yayılmış olan ne güzel bir dünya! Fakat aslına bakarsan, insanlar nasıl çiftçilik yapılacağını bile bilmeden çok zor bir hayat yaşıyorlar..."
	Hwanung, insanlarının nasıl yaşadığını her gördüğünde çok üzülüyormuş.
	"İnsanları öylece kendi hallerine bırakamam. O dünyaya gidip insanlara yardım etmeliyim."
	Hwanung kalbinin sesini dinleyip babasına durumu anlatmış.
	"Aşağıdaki insan dünyasına inip orada yaşamak istiyorum. İnsan dünyasında yararlı bir ülke inşa edeceğim."
	Hwanung, babasına içinden geçenleri anlattı.
	Sonra Hwanin gözlerini kapatıp bir süre düşüncelere daldı, sonunda gözlerini ve ağzını açarak cevap verdi.
	"Senin kararın buysa engel olamam. Peki. İnsan dünyasına in bakalım. Anlattığına göre insan dünyasıda geniş çapta faydalı bir ülke kurmak..."
	"Teşekkür ederim babacım."
	Hwanung izin aldığı için çok mutlu oldu.
	Hwanin tekrar ağzını açtı.
	"Peki, ülkeni nerede kuracağına karar verdin mi?"
	"Evet babacım. Şu yüksek dağa bakınız. O dağın ismi Taebaeksan ve uzun zamandır orasını insan dünyasına fayda sağlayabilecek toprak olarak işaretledim."
	Hwanin, Hwanung'un gösterdiği dağa bakarak başını salladı.
	"Umm, gerçekten de ismi gibi büyük ve heybetli bir dağ! İnsan dünyasını iyi yönetebilecekmisin? "
	Hwanin dağın etrafını seyrederken aniden hatırlamış gibi sordu.
	"Hakikaten! Eğer bir ülke kurmayı düşünüyorsan sana yardım edecek hizmetçilerin olması gerekmeyecek mi? Yanına kimleri alacağına karar verdin mi?"
	"Evet babacım.  Rüzgarı yöneten tanrı Pungbaek, bulutları yöneten tanrı Unsa, yağmuru yöneten tanrı Usa, tarımdan sorumlu tanrı ve hastalıklardan sorumlu tanrılar gibi çeşitli tanrılara ihtiyacım olacak."
	"Hmm, sanırım insan dünyasına hükmetmek için onlara ihtiyacın olacak. Anlıyorum. Onları da insan dünyasına götür bakalım."
	"Teşekkür ederim."
	Ayrılmak için hazırlığını bitirdiğinde, Hwanin Hwanung'a şunları söyledi.
	"Sana bir şey vermek istiyorum. Bunlar, insan dünyasına hükmeden kralın işareti olan üç göksel eşyadır."
	Bu üç göksel eşya bir ayna, bir çan ve bir kılıçtı. Yuvarlak güneşi simgeleyen aynadan ışığı yansıtırsan karanlıkta saklanan şeytanı kovabilirsin. Ve kralın sözlerini simgeleyen çanı çalarsan, aldatıcı sözler söyleyen kalabalığı dağıtırsın ve güç anlamına gelen kılıcı kaldırırsan, kötü ruhlardan kurtulabilirsin.
	Hwanung gizemli hazineleri aldı ve gökyüzünde bir atın çektiği arabaya bindi. Hwanung'un arkasında ona yardım etmek için Pungbaek, Unsa ve Usa dahil üç bin tanrı vardı. Hwanung onlara döndü ve yüksek sesle bağırdı.
	"Sevgili tanrılar, insan dünyasına fayda sağlayacak bir ülke inşa etmek için yola çıkalım!"
	"Haydi!"
	Hwanung'u taşıyan bir araba liderliği aldı ve onu üç bin kişilik bir kalabalık izledi. Yavaş yavaş Taebaek Dağı'na indiler.	
	Taebaeksan'ın tepesinde 'Shindansu' adında büyük bir ağaç vardı. Hwanung ağacın altında kalabalığı topladı ve dedi ki;
	"Bundan böyle buraya 'Tanrı'nın Şehri' adını vereceğim. Ve bana 'gök kral Hwanung' diyeceksiniz."
	Sonra üç bin kişilik kalabalık hep bir ağızdan çok yaşa nidaları attılar.
	"Çok yaşa gök kral Hwanung! Çok yaşa gök kral Hwanung!"
	Hwanung'un insan dünyasına indiğinde yaptığı ilk şey çiftçilik işi oldu. Tarım tanrısına bu topraklarda ekin ekilmesi için Pungbaek, Unsa ve Usa'ya komuta etmesini söyledi.
	"Ekinlerin büyümesi için birbirinize yardım edin."
	"Emredersin gök kral Hwanung!"
	Pungbaek, Unsa ve Usa, rüzgarı ve yağmuru iyi kontrol ederek mahsullerin kolayca büyümesine yardımcı oldular. Böylece o yıl ekinler bol oldu ve bütün insanlar yiyip refaha kavuştu.	
	Taebaek Dağı'nda yeni bir şehir inşa eden Hwanung, yoğun günler geçirdi. Bunun nedeni, tanrıların yardımıyla insanlara sadece çiftçiliği değil, aynı zamanda hastalıkları iyileştirmek ve günahları cezalandırmak gibi insan dünyası için gerekli olan üç yüz altmış şeyi öğretmek zorunda kalmasıydı.
	Sayesinde tanrı'nın şehri yaşamak için iyi bir yer haline geldi. İnsanlar neşeli ve mutluydu ve her gün dans edip şarkı söylediler. İnsanlar ne zaman bir araya gelseler Hwanung'u övüyorlardı.
	"Gök kral Hwanung gerçekten teşekkür edilesi biri. Bizim böyle iyi yaşayabilmemiz tamamen onun sayesinde."
	"Evet tabi ki. O gelmeseydi, hala hayvanlar gibi yaşıyor olacaktık."
	"Gök kral Hwanung bu toprakları cennete çevirdi. Bizim için acı veren hiçbir şey yok, sadece eğlence ve mutluluk."
	Taebaek Dağı'nın mağaralarında ayılar ve kaplanlar yaşardı. İnsanların nasıl yaşadıklarını gördüklerinde kıskandılar ve ne yapacaklarını bilemediler. 
	"İnsanlara bak. Dans ederek ve şarkı söyleyerek yaşıyorlar."
	"Her gün bu kadar neşeli ve mutlu olunur mu? Ah, ben de insan olmak istiyorum!"
	Ayı ve kaplan gerçekten insan olmak istediler. Bir insan olmak ve gök kral Hwanung tarafından yönetilen Tanrı'nın şehrinin halkı olmak istediler.
	"Nasıl bir insan olabilirim? Bir insan olabilmek için her şeyi yapardım."
	"Aynen. Bir ay su içinde kalmam gerekse, bir ay değil iki ay bile dayanırım."
	"Gök kral Hwanung'a gidip ondan rica etsek mi? İnsan olarak değişmek için."
	"Bu iyi bir fikir. Gök kral Hwanung, Tanrı'nın Oğlu'dur, bu yüzden bizi insan yapmak onun için çocuk oyuncağı olur."
	"Gök kral Hwanung'dan içtenlikle istersek, dileklerimizi yerine getirecektir."
	Ayı ve kaplan Hwanung'a gittiler ve diz çöküp yalvardılar.
	"Gök kral Hwanung, bir dileğimiz var. Lütfen bizi insan yapınız."
	"İnsan olmak için herşeyi yaparız. Bu yüzden yalvarırım dileklerimizi yerine getirin."
	Hwanung tek kelime etmeden ayıya ve kaplana baktı ve bir süre sonra cevap verdi.
	"İnsan olmak kolay değildir. Zorluklara tahammül etmezsen asla insan olamazsın."
	"Şartınız nedir? Lütfen bize öğretin. Eğer bu hayvan postunu çıkarabileceksek ölmeye hazırız."
	"Azmin harika. Güzel. İnsan olmanın yöntemini öğreteceğim. Güneş görmeyen karanlık bir mağarada yüz gün dua etmelisin. Sadece bir avuç pelin otu ve 20 diş sarımsak dışında hiçbir şey yemeyin. O zaman dileğin yerine gelecek ve bir insan olabileceksin."
	"Böyle bir yöntem varmıydı? Güzel. Anlattığı gibi yapalım."
	Ayı ve kaplan, Hwanung'dan pelin otu ve sarımsak alıp inlerine döndüler.
	Kaplan gülümsedi ve dedi;
	"Düşündüğümden daha kolay. Pelin otu ve sarımsak yerseniz ve yüz gün boyunca bir mağara içinde hareketsiz kalırsanız, insan olabilirsiniz."
	Ama kolay değildi. Karanlık bir mağara içinde sadece acı pelin otu ve acı sarımsak yiyerek dayanmak acı vericiydi.
	Birkaç gün sonra kaplan buna dayanamadı ve bağırdı.
	"Ah, kesinlikle pelin otu ve sarımsak yiyemeyeceğim. Açlıktan, delireceğim. Sanırım insan olmadan önce açlıktan öleceğim!"
	Ayı sakinleştirmek için konuştu;
	"Yine de sabırlı olmalısın. İnsan olabilmek için başka çare yok."
	"Hayır. Ben daha fazla dayanamıyorum. İnsan olmasam bile boş midemi doldurmam gerekiyor."
	Kaplan sonunda mağaradan kaçtı.	
	Ayı karanlık mağarada yalnız kaldı. Açlığın üzerine birde yalnızlık başladı.
	"Bende kaplan gibi mağaradan çıksam mı?"
	Ayı bunu düşünürken başını salladı.
	"Hayır, sonuna kadar dayanmalıyım. Böylece mutlaka bir insan olmalıyım."
	Ayı dişlerini sıktı.
	En sonunda yüz gün geçti. Sabırlı ayı, istediği gibi bir insana dönüştü. Ayının postu çıktı ve güzel bir kadına dönüştü.
	"Sebatkarlığınız harika. Madem bir kadın oldun, bir ismin olsun. Senin adın 'Ungnyeo'."
	Ungnyeo 'ayı kadın' anlamına gelir.
	"Rüyadamıyım yoksa yaşıyormuyum? Ben bir insanmıyım? Kadın olduğum için evlenmek ve çocuk sahibi olmak istiyorum."
	Ungnyeo hergün Tanrı'nın şehrine gidip içtenlikle dua etti.
	"Tanrım, lütfen bana bir eş nasip et. Şirin bir bebeğim olsun istiyorum."
	Ungnyeo'nun yakarışı çok dokunaklıydı. Bu yüzden Hwanung, Ungnyeo'yu kraliçe olarak seçmeye karar verdi.
	Ungnyeo, Hwanung ile evlendi ve istediği gibi şirin bir bebeği oldu. Bu bebek Dangun Wanggeom.
	Dangun Wanggeom onurlu bir genç adam olarak büyüdü ve Pyongyang'da bir ülke kurdu. Bu ülke Gojoseon olarak bu topraklar üzerine kurulan ilk ülkedir. Dangun Wanggeom'un 1500 yıl Gojoseon'u yönettiği ve daha sonra Baegaksan Dağı'ndaki Asadal'a gittiği ve bir dağ tanrısı olduğu söyleniyor. Bu sırada 1.908 yaşındaydı.